<html>
<h1>Spaghetti alla Carbonara</h1>
<h2>Descrizione</h2>
<p>Il condimento per la carbonara si prepara in una manciata di minuti, come tante altre prelibatezze romane (pensiamo alla cacio e pepe!).<br>
    Pensate che occorrono soltanto guanciale speziato tagliato a striscioline, una crema dorata a base di tuorli (nella nostra versione) e tanto Pecorino romano grattugiato al momento.<br>
    Nella sua semplicità e nella ricchezza delle materie prime, la ricetta degli spaghetti alla carbonara è parente stretta di altri due capisaldi della cucina genuina italiana: l'amatriciana e la gricia!<br>
    Strizza l'occhio anche alla pasta alla zozzona, un piatto robusto che unisce il meglio delle preparazioni di base della cucina laziale.</p>
<h2>Ingredienti</h2>
<ul>
    <li>Spaghetti</li>
    <li>Guanciale</li>
    <li>Tuorli</li>
    <li>Pecorino romano</li>
    <li>Sale</li>
    <li>Pepe nero</li>
</ul>
<h2>Preparazione</h2>
<ol>
    <li>Ridurre a bastoncini il guanciale.</li>
    <li>Raccogliere i tuorli in una ciotola. Peparli, unire un mix di pecorino e grana grattugiati, un pizzico di sale e amalgamare con la frusta.</li>
    <li>Mettere a cuocere gli spaghetti. Poi rosolare a fuoco basso il guanciale in padella con 3 cucchiai di olio extravergine di oliva, facendo in modo che sia pronta insieme alla pasta.</li>
    <li>Scolare al dente gli spaghetti senza sgocciolarli troppo e rimetterli nella casseruola calda. Condirli con il guanciale appena rosolato e il suo grasso.</li>
    <li>Subito dopo versare il composto di tuorli sulla pasta, mescolare velocemente e servire all'istante.</li>
    <li>Completate con pecorino grattugiato e una macinata di pepe.</li>
</ol>
</html>